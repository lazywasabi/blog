---
title: แอปแอนดรอยด์ 2015
author: LazyWasabi
date: 2015-01-18T02:00:00+00:00
lastmod: 2020-03-04
slug: android-apps-2015
images:
  - https://source.unsplash.com/HfWA-Axq6Ek
tags:
  - Android
---

บล็อกนี้มาสรุปแอปแอนดรอยด์ที่ผมขาดไม่ได้ ต้องมีติดเครื่องไว้ตลอดในช่วงปีที่ผ่านมาครับ ผมขอไม่รวมพวกแอปที่รู้จักกันทั่วไปแล้ว อย่างพวก Facebook, LINE, Instagram, Dropbox ฯลฯ นะครับ และรายชื่อก็มีดังนี้

<!--more-->

- **[Pushbullet](https://play.google.com/store/apps/details?id=com.pushbullet.android):** แอปที่จะเชื่อมทุกอุปกรณ์ของเราเข้าด้วยกัน ส่งนู่นนี่ไปมาระหว่างอุปกรณ์ได้ และยังทำอะไรได้อีกหลายอย่าง ลองโหลดมาใช้กันดูครับ ฟรี
- **[Solid Explorer](https://play.google.com/store/apps/details?id=pl.solidexplorer):** แอปจัดการไฟล์หน้าตาสวยงาม ฟีเจอร์เพียบ รองรับบริการคลาวด์ นอกจากนี้กำลังจะมี[เวอร์ชันใหม่ 2.0](http://www.androidpolice.com/2014/12/24/solid-explorer-2-0-alpha-goes-full-material-can-try-now/) ที่มาพร้อม Material Design อีกด้วย ตัวแอปโหลดมาทดลองใช้ฟรีได้ 30 วัน หากชอบก็ซื้อ[ตัวปลดล็อก](https://play.google.com/store/apps/details?id=pl.solidexplorer.unlocker)ได้ในราคา $1.99 ซึ่งใช้ปลดล็อกได้ทั้งเวอร์ชั่นเก่าและใหม่ครับ
- **[Fenix for Twitter](https://play.google.com/store/apps/details?id=it.mvilla.android.fenix):** แอปเล่นทวิตเตอร์พร้อมคุณสมบัติครบครัน รองรับหลายบัญชี แถมยังดูวิดีโอจาก Vine, Instagram, ดูภาพ gif จากทวิตเตอร์ได้ ปกติราคา $4.49 แต่ผมซื้อมาตอนลดเหลือ $0.99 คุณภาพคุ้มราคาครับ
- **[Authy](https://play.google.com/store/apps/details?id=com.authy.authy):** แอปสำหรับรับรหัสการล็อกอินสองขั้นตอน ใช้พร้อมกันหลายอุปกรณ์ได้ ซิงค์ผ่านคลาวด์ มีแอปสำหรับ Chrome บนเดสก์ท็อป ใช้ฟรีครับ
- **[Google Keep](https://play.google.com/store/apps/details?id=com.google.android.keep):** แอปจดบันทึกที่เรียบง่ายแต่ก็มีครบ โหลดฟรี ใช้ฟรีครับ
- **[TSwipe-Pro](https://play.google.com/store/apps/details?id=com.thaicomcenter.android.tswipepro):** คีย์บอร์ดแบบลากพัฒนาโดยคนไทย ฟีเจอร์เพียบ โหลดมาลองใช้ได้ฟรี ราคารุ่นโปร 200 บาท
- **[QuickPic](https://play.google.com/store/apps/details?id=com.alensw.PicFolder):** สุดยอดแอปแกลเลอรี่ที่หลายคนน่าจะรู้จักอยู่แล้ว โหลดฟรี
- **[Nova Launcher (Prime)](https://play.google.com/store/apps/details?id=com.teslacoilsw.launcher):** ลอนเชอร์หน้าตาแบบเดิมๆ แต่ปรับแต่งได้หลากหลาย โหลดมาใช้ฟรี แต่ถ้าอยากได้ฟีเจอร์เพิ่มต้องซื้อ[รุ่น Prime](https://play.google.com/store/apps/details?id=com.teslacoilsw.launcher.prime) ในราคา $3.99
- **[LastPass](https://play.google.com/store/apps/details?id=com.lastpass.lpandroid):** แอปจัดการรหัสผ่าน ใช้งานได้บนหลายอุปกรณ์ ซิงค์ผ่านคลาวด์ ราคาจ่ายเป็นรายปี ปีละ $12
- **[Press](https://play.google.com/store/apps/details?id=com.twentyfivesquares.press):** แอปอ่านฟีดที่ดีที่สุดสำหรับแอนดรอยด์(ในความคิดผม) สวยงาม เร็ว ฟีเจอร์พื้นฐานมีครบ ราคา $2.99
- **[Flynx](https://play.google.com/store/apps/details?id=com.flynx):** เบราว์เซอร์ในรูปแบบ Facebook chat head เหมาะมากเวลาอ่านไทม์ไลน์ทวิตเตอร์ เสถียรและกินแรมน้อยกว่า Link Bubble แถมยังโหลดฟรี
- **[AppSales](https://play.google.com/store/apps/details?id=net.tsapps.appsales):** แอปสำหรับติดตามแอปลดราคา ตั้งให้แจ้งเตือนได้ ฟรีครับ

**อ่านต่อ:** [แอปแอนดรอยด์ 2017](/blog/android-apps-2017/)
