---
title: แอปแอนดรอยด์ 2017
author: LazyWasabi
date: 2017-02-01T02:00:00+00:00
lastmod: 2020-03-04
slug: android-apps-2017
tags:
  - Android
---

ผมเคยเขียนบล็อกรวม[แอปแอนดรอยด์ที่ผมขาดไม่ได้สำหรับปี 2015](/blog/android-apps-2015/) ตอนนี้ผ่านมาสองปี หลายๆ แอปเริ่มเปลี่ยนไป ทั้งเลิกพัฒนา คุณภาพลดลง หรือมีแอปใหม่ที่ดีกว่า บล็อกนี้จึงมาอัปเดตรายชื่อให้อ่านกันครับ

<!--more-->

ผมขอไม่รวมแอปรู้จักกันทั่วไปอยู่แล้ว เช่น LINE, Instagram, Joox, Google Photos เหมือนเดิมนะครับ

- **[Flamingo for Twitter](https://play.google.com/store/apps/details?id=com.samruston.twitter&hl=th)** – แอปเล่นทวิตเตอร์ ผมเปลี่ยนมาใช้แอปนี้แทน Fenix ชอบตรงหน้าตา UI สวยงามฟีเจอร์ครบครัน ปรับแต่งได้เยอะมาก ราคา $2.49 ยกให้เป็นแอปที่ดีที่สุดแห่งปีเลย
- **[Simple for Facebook](https://play.google.com/store/apps/details?id=com.creativetrends.simple.app)** – แอปเล่นเฟซบุ๊ก การทำงานคือครอบทับเว็บเฟซบุ๊กสำหรับมือถือ ใช้ดีกว่าเล่นผ่านเบราว์เซอร์โดยตรง ไม่กินทรัพยากรเครื่อง โหลดฟรี
- **[Pantip Connector](https://play.google.com/store/apps/details?id=com.npp.pantipconnector)** – แอปเล่นพันทิป พัฒนาโดยคนไทย หน้าตาสวยงาม ฟีเจอร์เยอะที่สุดเมื่อเทียบกับแอปตัวอื่น โหลดฟรี ลบโฆษณาได้ในราคา 32 บาท
- **[Slide for Reddit](https://play.google.com/store/apps/details?id=me.ccrama.redditslide)** – แอปเล่น Reddit หน้าตาสวยงาม ฟีเจอร์เพียบ แถมเป็น[โอเพนซอร์ส](https://github.com/ccrama/Slide) โหลดฟรี มี[รุ่นโปร](https://play.google.com/store/apps/details?id=me.ccrama.slideforreddittabletuiunlock)ราคา $4
- **[Newsfold](https://play.google.com/store/apps/details?id=it.mvilla.android.quote)** – แอปอ่านข่าว ใช้ร่วมกับ [Feedly](https://feedly.com/) ซิงค์ไว้อ่านออฟไลน์ได้ โหลดฟรี
- **[Google Keep](https://play.google.com/store/apps/details?id=com.google.android.keep)** – แอปจดบันทึกจากกูเกิล หน้าตาเรียบง่าย แนบภาพ วาดรูป ตั้งเตือนได้ โหลดฟรี
- **[Simple Note](https://play.google.com/store/apps/details?id=com.automattic.simplenote)** – แอปจดบันทึกอีกอัน เอาไว้จดบันทึกที่นานๆ ใช้ครั้ง จุดเด่นคือรองรับ Markdown
- **[Gboard](https://play.google.com/store/apps/details?id=com.google.android.inputmethod.latin)** – แอปคีย์บอร์ดพัฒนาโดยกูเกิล ลากเพื่อพิมพ์และเดาคำภาษาไทยได้
- **[Bitwarden](https://play.google.com/store/apps/details?id=com.x8bit.bitwarden)** – แอปจัดการรหัสผ่าน ซิงค์ผ่านคลาวด์ จุดเด่นคือเป็น[โอเพนซอร์ส](https://github.com/bitwarden) แถมใช้ฟรี ไม่จำกัดจำนวนรหัสผ่านและอุปกรณ์ ถ้าอยากได้ฟีเจอร์เพิ่มมีแพคเกจพรีเมียมราคาปีละ $10
- **[Authy](https://play.google.com/store/apps/details?id=com.authy.authy)** – แอปสำหรับรับรหัสการล็อกอินสองขั้นตอน ซิงค์ผ่านคลาวด์ ใช้พร้อมกันหลายอุปกรณ์ได้ ใช้บนเดสก์ทอปได้ (ผ่าน Chrome) โหลดฟรี
- **[Nova Launcher (Prime)](https://play.google.com/store/apps/details?id=com.teslacoilsw.launcher)** – ลอนเชอร์ชื่อดัง ปรับแต่งได้หลากหลาย โหลดฟรี ถ้าอยากได้ฟีเจอร์เพิ่มมี[รุ่น Prime](https://play.google.com/store/apps/details?id=com.teslacoilsw.launcher.prime) ขายในราคา $4.99
- **[Simple Gallery](https://play.google.com/store/apps/details?id=com.simplemobiletools.gallery)** – แอปแกลเลอรี่โอเพนซอร์ส ใช้แทน QuickPic ที่โดน Cheetah Mobile ซื้อไป
- **[Solid Explorer](https://play.google.com/store/apps/details?id=pl.solidexplorer2)** – แอปจัดการไฟล์หน้าตาสวยงามตาม Material Design ฟีเจอร์เพียบ มีจุดเด่นตรงที่แบ่งเป็นสองหน้าจอ ลากไฟล์ย้ายไปมาได้เหมือนบนคอมฯ รองรับคลาวด์, FTP ฯลฯ
- **[QueQ](https://play.google.com/store/apps/details?id=com.jorlek.queqcustomer)** – แอปจองคิวร้านค้าต่างๆ พอใกล้ถึงคิวจะแจ้งเตือน ไม่ต้องยืนรอหน้าร้าน โหลดฟรี
- **[miimai](https://play.google.com/store/apps/details?id=aniccom.miimai)** – แอปช่วยจำการ์ตูน/ไลท์โนเวลที่เคยซื้อ พร้อมรายชื่อการ์ตูนออกใหม่ประจำวัน โหลดฟรี
